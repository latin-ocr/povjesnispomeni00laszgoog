154

sioribu's et severioribus, esto quidem tam humanis quam divinis le·
gibus admissis, adeoque iustis et licitis modis et mediis componere
possemus, hincque quod optatam pacem et publicam tranquillitatem
modis omnibus anteferentes, generalem fidelibus nostris universis et
singulis memorati regni nostri Hungariae, partiumque ei subiectarum
statibus et ordinibus, conventum sive diaetam ad diem vigesimam
octavam venturi mensis aprilis anni praesentis infrascripti sexcente-
simi octuagesimi primi supra millesimum, in liberam regiamque civi-
tatem nostram Soproniensem, indicendam, promulgandam et quam·
celerrime (exigentibus id ipsum arduis et gravibus non solum sacri
Romani imperii, verum et aliorum regnorum nostrorum, quibus hinc
avocaremur negotiis) finiendam et concludendam, eidemque deo dante
in propria persona nostra, ne quid ea quoque in parte desit, prae-
esse decrevimus, ibidem ea omnia, quae ad bonum et salutarem eius-
dem regni nostri statum ac permansionem spectare videbuntur, curn
iisdem statibus ac ordinibus eorum praesentibus tractaturi. Quocirca
vobis harum serie firmiter praecipientes committimus et mandamus,
quatenus ad praespecificatum diem et locum certos duos ut moris
est, eosque peculiares et sufficientes nuncios, viros utpote prudentes,
pacisque et boni publici studiosos, emedio vestro delectos et de-
putatos, citra omnem moram et excusationem mittere et expedire
debeatis, nec intermittatis, qui illic unacum¹ dominis praelatis, baro·
nibus et nobilibus, praelibatisque memorati regni nostri llungariae et
partium eidem subiectarum statibus et ordinibus eotum praesentibus,
de iis omnibus, quae ad publicam ut praemissum est regni nostri se·
curitatem, quietem, tranquilitatem, utilitatemque ac florentem consti·
tutionem pertinere dignoscantur. tractare, et in medium consulere·
eademque singula facilitate, ac admaturare noverint; curandum itaque
vobis diligenter erit, ut praerepetiti nuncii vestri, ad praescriptum
terminum ibidem, certo et infallibiliter compareant, neque ullatenus
sese absentare praesumant; secus sub poena in generali regni de·
creto expressa, non facturi, gratia nostra caesarea atque regia vobis
in reliquo benigne propensi manentes. Datum in archiducali civitate
nostra Linczensi‚ die 28. mensis februarii, anno domini 1681.

Leopoldus m. p.

loannes Gubasoczy, episcopus Nitriensis
· manu propria.

loannes Maholany m. p.

ln dorso: Egregiis N. N. comiti, vicecomiti, toti denique uni·

 

